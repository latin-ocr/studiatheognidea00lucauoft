-37-

eius diversas, ex quibus postea nostrae syllogae contractae
sunt, animadvertisse puto Theognidem ab amore puerorum
non alienum esse neque tamen rem commemoratione dignam
duxisse aut inde laudi poetae quicquam detractum. Apud
Atticosenim tum vitium illud sollemne erat neque in infamia
habebatur, quod demonstrant vasa fictilia et scripta Platonis
cum alia tum Phaedrus et Oonvivium1). Utut de his iudi-
cabitur, nos hoc iuris nobis sumimus ex Theognide ipso colli-
gendi qualis fuerit3 revocamus igitur ad ea quae supra ex-
plicavimus p. 7. .

Reliquum est, ut sermonem poetae nostri vel poetarum
paucis verbis tangamuS. Fuerunt enim qui sibi formas et
verba posteriorum temporum propria in appendice detexisse
viderentur. Herwerdenum dico (p. 14 et 15), cuius crimina
non magni momenti sunt quaeque Corsenn (p. 31 sq.) iure
reiecit, et Oouatium (in notis versioni additis), quem item
argumentis satis gravibus Hiller 2) reppulisse mihi visus est.
Contra Hiller 3) et Oorseun sermonem simplicem et dilucidum,
elocutionem elegantia non carentem, imitationes sermonis epici
late patentes indicia satis magna esse docent, ‘quibus appen-
dicem ante Alexandrinorum tempora conditam evincatur.
Confer etiam quas Oorsenn de arte poetae versuum compo-
nendorum et legibus metricis diligenter servatis observationes
congessit p. 32—35.

Unam autem ex rebus metricis quam ille omisit, hic
breviter tractare liceat, usum positionis debilis. Hac re enim
poetae antiqui ab inferioribus maxime discrepare solent. In
vocali autem natura brevi ante mutam cum liquida corri-
pienda quid poetae diversorum temporum sibi permiserint,
optime disci potest ex Goebelii dissertatione q. i. ‘de cor-

 

1) Eiusmodi loci legenti passim se offerunt, ut in Menone 76 B.
Qui enim fieri posset ut iuvenis hunc iocum aequo animo ferret nisi
talia vulgaria fuissent et quasi in aere versantia?

ς) Jahresber. f. klass. Altert. 1883 p. 259.
³) Jahrba‘ch. f. klass. Phil. 1881 p. 471.

