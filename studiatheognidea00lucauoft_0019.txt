-13-

cedentibus seiungo cum quibus nihil commune habeant, et
scribo τόσσους οὔ χ’ εὕροις ¹).

Neque maiore iure unam elegiam legi mihi persuasi
vv. 145-48‚ quos post Brunckium denuo Bergk conglutinavit.
Etenim versus primi praeceptum quod saepe occurrit apud
Theognidem continent, scil. paupertatem cum probitate multo
praestare quam divitias iniuste partas, Contra vv. 147J8 sen—
tentiam generalem de iustitia exhibent, atque quamquam versu
-qui est

ἐν δὲ δικαιοσύνῃ συλλήβδην πᾶσ’ α’ρετή ’στιν

concedo apte pergi potuisse, iam versus 148 longius a re tota
recedit. Itaque propter solum verbum ἀδίκως duo disticha
perperam coniuncta esse mihi videntur, inter quae similitudo
non nisi fortuita intercedat. Quod Bergk ad sententiam suam
confirmandam ad scholiastae quosdam Aristotelis provocat,
quippe qui versus coniunctos legerint, ego hos testes non
curo, Nam cum syllogam hanc quae nobis in manibus est,
iam ante aetatem Alexandrinam factam verisimile sit ²), non
mirum quod scholiastae eundem quem nos ordinem versuum
reppererunt. Locum denique Isocrateum Bergk perperam
attulit, utpote qui nihil ad rem pertineat. Verum utut de
tota quaestione iudicabitur, res magis elucebit loco inferiore
ubi denuo de vv, 147ss agemus (p. 19 sq.).

Suo iure denique vv. 545]ss Bergk a 543l4 seclusit, quem
secuti sunt Hartung et Hiller.

Neque desunt quos inter se coniungendos ducam versus
a nonnullis viris doctis dissentiens, Atque certior est res de
versibus 355-60 quos Hartung et Hiller in unum con-
cinnaverunt. Bergk qui olim idem fecerat, postea sententiam

 

¹) Vocabulo οὐχ dissecando particulam necessariam κέ recuperari
posse primi perspexerunt van der Mey p. 48 et Clemm Jahrb. f. klass.
Phil. 1883 p. 10.

⁹) Bergk Poetae lyr. Graec. ΙΙ4 p. 234 sqq. Hiller 1. c. p, 470,
cuius tamen argumentationem, quantum pertinet ad librum ἐλεγείων ῥ’,
non probo. ’ ’

